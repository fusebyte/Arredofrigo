---
layout: default
title: Progettazione Cucine Professionali
---

## Progettazione cucine professionali

Il funzionamento efficiente della cucina è fondamentale per la buona riuscita di un locale, infatti questo ambiente è il cuore dell’azienda e un’inefficienza della cucina impatta in maniera decisiva su tutta l’attività.

Al momento della costruzione della propria azienda risulta quindi necessario partire col piede giusto nel realizzare la cucina del proprio locale, a cominciare appunto dalla progettazione di cucine professionali. Per quanto possa sembrare un processo lineare, in realtà esso implica aspetti molto variegati, che vanno dal rispetto delle normative, all’usabilità quotidiana e alla compatibilità con la propria realtà lavorativa.

Arredofrigo offre il servizio di progettazione cucine professionali a Montecatini e Pistoia e nel resto della Toscana.

La progettazione si articola in diverse fasi:

### confronto con il cliente

In questa fase la nostra azienda acquisisce e comprende quali sono la tipologia e le necessità del lavoro del cliente. Questo spazia dalla conoscenza dei cibi che l’attività vuole offrire, alle abitudini e richieste del cliente, ai prodotti da trattare nella cucina.

### sopralluogo sul posto

Nell’ottica di realizzare un progetto il più calzante possibile, Arredofrigo non solo acquisisce le dimensioni spaziali precise della cucina, (considerando ovviamente anche tutti i punti fissi come attacchi dell’acqua, piuttosto che sistemi di riscaldamento o finestre) ma mette in evidenza le peculiarità del posto, come ad esempio il controllo del percorso da fare per la canalizzazione, piuttosto che i punti da cui ricollegare i macchinari a impianti preesistenti.

### progettazione CAD

Dopo aver acquisito conoscenza delle esigenze del cliente e delle peculiarità del luogo, viene la fase di progettazione vera e propria, che viene realizzata tramite software CAD.

In questa fase Arredofrigo articola la posizione e la tipologia delle attrezzature, sempre alla luce delle specifiche richieste e necessità del cliente, mantenendo una categorizzazione degli ambienti della cucina divisi tra preparazione, lavaggio e servizio.

Gli spazi e i percorsi vengono mantenuti i più brevi e divisi possibile, in maniera da favorire gli utenti quotidiani della cucina.

Inoltre viene stilato l’elenco dei macchinari a progetto, rispettando le normative in fatto di sicurezza e igiene, oltre che quelle energetiche.

Il progetto viene poi presentato al cliente, e con quest’ultimo viene perfezionato.

A questo punto viene la fase di realizzazione della cucina, che, nei casi in cui include la manutenzione o la modifica degli impianti piuttosto che della muratura, prevede anche una fase di

### consulenza e assistenza impiantistica sul cantiere

In questa fase Arredofrigo dialoga con le aziende di impiantistica circa la disposizione dei collegamenti e delle predisposizioni necessarie per la cucina progettata, inoltre dà consulenza al cliente, ad esempio per quanto riguarda il rispetto delle normative di igiene per il rivestimento da adottare.