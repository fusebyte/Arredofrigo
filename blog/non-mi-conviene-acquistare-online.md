---
layout: default
---

# Non mi conviene acquistare online?

Con l’avvento di internet e della rivoluzione digitale sono nati tantissimi ambiti e opportunità che prima non esistevano. Tutto è alla distanza di un click, compresi gli **e-commerce** di attrezzature per la ristorazione.
Questo ha portato chi cerca prodotti di questo tipo a valutare anche l’opzione dell’acquisto in rete, soprattutto con la tentazione di un **prezzo ridotto** (che però [spesso non porterà a un vero risparmio](/blog/perche-low-cost-sono-costosi)).
Ma quali sono tutte le **differenze tra** un acquisto **online** e uno presso la **nostra azienda**? Oltre alla qualità dei prodotti, [di cui abbiamo già parlato](/blog/perche-low-cost-sono-costosi), si possono evidenziare altre differenze sostanziali:
– rispetto delle normative
Questo aspetto viene certe volte sottovalutato, ma è fondamentale per avere una cucina o un laboratorio che sia adeguato e in regola per i **controlli ASL**.
Ci sono normative sul **massimo assorbimento** dei macchinari in cucina, sulle **dimensioni** della cucina rispetto alla sala, piuttosto che sui materiali e i **rivestimenti**, le **norme antincendio**, di igiene, lavaggio e pulizia, piuttosto che di conservazione dei cibi e delle materie prime.
Conoscere tutte le regole vigenti **è una Babele** attraverso la quale **Arredofrigo** può aiutare a districarsi con il proprio **know how** acquisito nel tempo. Purtroppo **online non ci sarà alcuna consulenza** al riguardo, e anzi spesso ci si può trovare ad acquistare un prodotto che non è a norma di per sé.
– supporto nella scelta delle attrezzature
Non sempre, al momento dell’acquisto della cucina, si hanno le idee perfettamente chiare e definite su tutti i singoli e **specifici componenti** che più si adatteranno alla propria attività, e certe volte un suggerimento su come organizzare una dispensa, piuttosto che la refrigerazione, può essere d’aiuto.
– progettazione ambiente di lavoro e consulenza impiantistica
Oltre al **progetto della cucina**, che permette di avere un’idea precisa e accurata di come sarà la cucina e che ricade un po’ nell’aspetto della scelta delle attrezzature, un grande valore offerto da Arredofrigo e che online ovviamente non si può trovare è il dialogo e la **consulenza** con i tecnici impiantistici che lavorano agli **impianti della cucina**, come quello elettrico ed idraulico. È importante **predisporre la cucina** da subito degli impianti necessari o che potrebbero divenire in futuro necessari, per evitare problemi o necessità di ritoccare gli impianti in un secondo momento. Mettere una presa in più quando si sta rifacendo tutto l’impianto non è un problema, rendersi conto **ad attività aperta** che ne servirebbe una in un posto specifico ma non c’è, può diventare un **problema**.
– installazione e collaudo dell’attrezzatura
Quando si ordina un oggetto dal mondo dell’**e-commerce**, esso sarà recapitato dal **corriere alla porta** della nostra attività e **niente di più**. Starà a noi portare l’oggetto in posizione, fare i collegamenti e verificarne il corretto funzionamento. Acquistando da **Arredofrigo** la situazione è ribaltata. Tutti i macchinari vengono **installati** e **collaudati** dai nostri **tecnici**.
– assistenza tecnica sulla merce
Uno dei grandi problemi dell’**online** sta proprio qui: **se ho un problema** sull’attrezzatura **a chi mi rivolgo?** Come funziona la garanzia? **Arredofrigo** propone un modello **molto chiaro**. Tutti i nostri prodotti godono dell’**assistenza tecnica inclusa** per il primo anno, e mette a disposizione della propria clientela i suoi **tecnici specializzati**.
– pagamento
Questa è un’altra cosa che accomuna tutti gli Store online: il cliente **deve pagare tutta la merce ben prima di averla**, e a **scatola chiusa**. Non ci sarà alcuna possibilità di fare un pagamento diviso tra anticipo, consegna o a una distanza temporale dalla fattura. Gli e-commerce richiedono tutto e subito.

-Riassumendo
Tutte queste differenze scaturiscono da una caratteristica specifica dell’**e-commerce** che lo rende più restrittivo e meno vario negli ambiti di intervento, ma che è anche la sua peculiarità: **non c’è rapporto con il cliente**. Tutto comincia e tutto si conclude con la visita al sito. Questo permette un risparmio iniziale sul prezzo di acquisto, ma richiede anche diversi **compromessi**.
<!-- Se nonostante tutti i limiti e le differenze che l’e-commerce ha rispetto all’offline, avete ancora intenzione di fare un acquisto online, vi suggeriamo di guardare il nostro catalogo online, dove proponiamo attrezzature di qualità e soluzioni professionali, ma che sfruttiamo soprattutto per proporvi in maniera immediata ciò che ha da offrire la nostra azienda per quanto riguarda anche le attrezzature usate. Il nostro negozio online è più da intendersi come estensione della vetrina tradizionale, ma la vendita e il servizio della nostra azienda vogliono mantenere il modello sviluppato negli anni con il modello offline. -->